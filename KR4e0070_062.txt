# -*- mode: mandoku-view; -*-
#+TITLE: 滎陽外史集
#+DATE: 2015-08-25 00:18:21.308930
#+PROPERTY: ID KR4e0070
#+PROPERTY: BASEEDITION WYG    
#+PROPERTY: JUAN 卷六十二
<pb:KR4e0070_WYG_062-1a>¶
欽定四庫全書¶
　滎陽外史集巻六十二¶
　　　　　　　　　　　　　明　鄭真　撰¶
　表¶
　　晉王之國謝表¶
欽䝉聖恩于洪武十一年某月某日就鳯陽府起程某¶
月某日至國者伏以君父尊親恩深子育价藩是輔拜¶
命惟榮方當建國之初敢後明廷之禮臣聞聖皇啓運¶
<pb:KR4e0070_WYG_062-1b>¶
必封建子弟親屬盖欲同心協力以屏扞帝室也維兹¶
太原地方數千餘里控制西北蕃部表裏山河古今勝¶
要自非撫馭得人何以輯寧夷夏伏念臣某生長宫闈¶
習知富貴幸以義方之教粗知事理之宜乃今寵膺金¶
冊位列親王備車輅之盛儀樹一方之臣屛修程善達¶
幸遂平安父老祗迎具宣徳意皆聖神之所致豈稚弱¶
之能為(中謝/)欽惟父皇陛下徳盛君臨詒謀燕翼謂周¶
封同姓所以強本支漢列諸侯亦以厚宗族遂令弱息¶
<pb:KR4e0070_WYG_062-2a>¶
出鎮大藩臣某敢不敬遵成訓期永基圗練軍政以撫¶
邊隅嚴教令以靖民俗上以答天地之造下以伸臣子¶
之心謹奉表稱謝以聞¶
　臣某不才忝中都臨淮縣教職洪武十一年二月初¶
　六日奉晉王殿下令㫖召入講説春秋大義王從容¶
　問曰表文體制若何臣謹對曰表係人臣告君之辭¶
　詞貴謹恭意貴暢達不在雕巧自漢歴唐及宋體各¶
　不同今朝令去駢儷舊習最為得之王曰親王之國¶
<pb:KR4e0070_WYG_062-2b>¶
　表若何臣謹對曰臣於宋南渡時嘗見史丞相浩撰建王¶
　謝恩表汪内翰藻撰嘉王謝賜及第表至于親王之國表臣¶
　未之見也王曰爾試撰一通臣謹對曰臣疎賤之才于大¶
　手筆撰述豈敢輕儗且王府長史紀善以下皆以文章鳴¶
　臣不敢逾越因進講春秋左傳日既中罷講王復申命¶
　之臣謹對如初王曰爾為之臣退具藁初八日啓呈¶
　王命臣讀一過王為稱善且曰表信難為臣謹對曰¶
　於今日體制尤難臣所撰言詞淺陋惟殿下裁擇王¶
<pb:KR4e0070_WYG_062-3a>¶
　曰然因進講春秋胡氏傳既罷謂臣曰爾可於國學¶
　諭㫖令助教劉子顯孫大雅各撰一通以来臣既敬¶
　領㫖意因録表藁并識問答語以侈榮遇云二月初¶
　九日臣真謹識¶
　三月初一日晉王府紀善括蒼季璲純夫以書報曰¶
　前日所撰之文上見甚説特賜見用彤廷且請再撰¶
　箋文真復書再三辭之併録以紀一時文之用不用¶
　不論也¶
<pb:KR4e0070_WYG_062-3b>¶
　　代留守司僉指揮事張勝升除留守指揮使謝表¶
　　　(洪武十一/年戊午)¶
欽惟聖恩授臣留守指揮司指揮使已於某月某日上¶
任者伏以留守之司軍民重任使名顯授拜奉恩榮於¶
荷戴以維深思報稱其曷已伏念臣某生自畎畆初無¶
藝能上遇聖明列在行伍喜際飛龍之㑹殊無汗馬之¶
勞衣被服乗嵗承賜與武階顯爵日致超除今自留守¶
僉司升華使節建牙視篆長於同僚顧謭材之匪堪欲¶
<pb:KR4e0070_WYG_062-4a>¶
控辭而莫敢(中謝/)欽惟皇帝陛下文徳武功奉天承運¶
混華夷之一統受玉帛以覲朝乃睠中都視漢豐沛宸¶
居之美觀扈衛之攸同遂致臣㣲就膺寵擢臣某敢不¶
仰遵成命俯致㣲軀修武備以衛邦畿永祝萬代太平¶
之業用以伸臣子之心焉¶
　　濠梁衛指揮使周俊李某謝賜田表¶
伏以良田廣畆衣食所資上聖垂恩均承寵賜鞠躬拜¶
命喜懼交至伏念某等本出賤㣲初無技業伏遇陛下¶
<pb:KR4e0070_WYG_062-4b>¶
龍興荷戈執㦸備列行伍今者榮膺使職服勞環衛衣¶
冠佩綬榮耀郷里兹又顯奉玉音賜中都府所屬定逺¶
田土各四十頃餘常俸重禄之外復使耕稼取足顧惟¶
臣㣲何以得此欽惟皇帝陛下戡難定亂宥過録功憐¶
臣等布衣舊人粗効綿力故錫膏腴之壤俾享有秋温¶
飽遍於闔門祀祭及於先代臣之此心無以為報臣某¶
等誓當堅所職業兼盡農功歌豳風載良耜日與斯民¶
同樂太平以盡餘齡則區區之至願也¶
<pb:KR4e0070_WYG_062-5a>¶
　　鳯陽衛指揮使司權僉事杜福實授謝恩表(洪武/十二)¶
　　　(年五月内准牒/文修撰後同)¶
伏䝉恩授臣福鳯陽衛指揮使司僉事者伏以鳯陽重¶
鎮扈衛京幾進攝僉司寵承真擢念庸材之弗稱於荷¶
戴以惟深(中謝/)欽惟皇帝陛下聖神天運剛健日新廣¶
延輔弼之英普致昇平之治萬年其永庶績用成遂令¶
行伍之㣲忝貳建牙之重華階全禄祗奉殊榮下及所¶
司㤙命同日臣某敢不益勤職業務致忠忱願成藩翰¶
<pb:KR4e0070_WYG_062-5b>¶
之功以報生成之徳¶
　　懷逺衛親軍指揮使司權僉事趙彬蔣和謝彬實¶
　　　授謝恩表¶
伏以聖恩實授臣彬臣和臣彬懷逺衛親軍指揮使司¶
僉事者伏以使僉進攝已荷殊榮詔㫖真除拜恩廷陛¶
伏念臣彬等行伍賤㣲非有將畧雲龍際㑹嘗奉命以¶
驅馳而獻凱上功莫知報効今自千夫之長權貳懷逺¶
使司未及滿嵗賜之實授兼以全禄寵及三臣之厚允¶
<pb:KR4e0070_WYG_062-6a>¶
為仕選之華自揆匪材豈勝荷戴(中謝/)欽惟皇帝陛下¶
盛徳如天功成混一制作傳於萬代文教洽于四方猶¶
致材賢用為佐輔遂令謭薄亦忝升華臣某等敢不夙¶
夜同心力思報稱視軍民為一體奉法令之公平京畿¶
靖謐海宇永寜則區區之至願也¶
　　長淮衛親軍指揮使司權僉事錢聚王立實授謝¶
　　　恩表¶
伏蒙聖恩實授臣貴長淮衛指揮僉事者伏以建牙列¶
<pb:KR4e0070_WYG_062-6b>¶
鎮宜得殊材僉攝何能迺承具擢既厚賜之全禄復寵¶
錫以華階喜幸惟深撫躬弗稱(中謝/)欽惟皇帝陛下文¶
武聖神上受天命大啓升平之運遂成永久之基任賢¶
授能小大並用遂令行伍之㣲參佐使名之重下及所¶
屬共荷明恩臣某等敢不恭致忠忱恊同心力願保長¶
淮之盛觀永為畿甸之藩維¶
　　鳯陽左衛指揮權僉事李廣輔曹某實授謝表¶
伏䝉聖恩實授臣廣輔臣某鳯陽左衛僉事者伏以任¶
<pb:KR4e0070_WYG_062-7a>¶
列使僉幸承進攝聖心寵眷遂拜真除伏念臣某等生¶
自隴畝忝入行間而長於千夫𨽻于列衛自惟駑鈍下¶
材敢望官聨之重兹者權貳使司已為弗稱未云滿歲¶
而實授全禄下及將佐所屬同拜恩命念謭薄其匪堪¶
思報稱其曷已(中謝/)欽惟皇帝陛下聖資英武天性聰¶
明合玉帛以㑹朝成車書之一綂太平政治廣任材賢¶
何期草芥之㣲亦在升華之選臣某等敢不務致忠誠¶
服勤所職願護京畿之固上答天地之恩¶
<pb:KR4e0070_WYG_062-7b>¶
　　鳯陽右衛指揮使司權僉事髙貴崔雄實授謝恩¶
　　　表¶
伏䝉聖恩授臣貴臣雄鳯陽右軍指揮使司僉事者伏¶
以聖明在上任重軍民攝職使僉遂承實授寵以武階¶
之重兼之俸賜之全仰徳惟深撫躬不稱(中謝/)欽惟皇¶
帝陛下文武聖神受天眷命廣弼亮謀謨之助成久安¶
長治之基遂致庸愚亦䝉寵擢臣某等敢不恭承明命務¶
致忠忱用攄心膂之勤永保藩維之固¶
<pb:KR4e0070_WYG_062-8a>¶
　　鳯陽中衛指揮使司權僉事董暹許富謝實授表¶
伏䝉聖恩實授臣暹臣富鳯陽中衛指揮使司僉事者¶
伏以使僉弁攝曽未逾時武爵通階復䝉實授祗奉絲¶
綸之命仰承天地之㤙伏念臣某等生逢聖運辱在行¶
間固嘗奉命以周旋自謂非功而授禄惟列衛軍民之¶
重當得智勇果毅之材豈此庸愚俱膺升擢俾貳使名¶
之選兼之俸賜之全荷戴惟深莫能報稱(中謝/)欽惟皇¶
帝陛下上聖生知武功文治重股肱心膂之任成萬代¶
<pb:KR4e0070_WYG_062-8b>¶
宏久之基遂使臣㣲亦承恩命臣某等敢不勉忠所職¶
益務同心永言扈衛之勤以報寵榮之盛¶
　　留守指揮使司權僉事李徴髙成謝實授表¶
伏䝉聖恩實授臣徴臣成留守指揮使司僉事者伏以¶
京畿守衛任重留司仰廷陛之洪恩由權僉而實授撫¶
躬不稱頓首知榮竊念臣某等生自&KR0373;畆列在行伍委¶
身致力嘗効驅馳長於千夫授以勇爵自揆非材已為¶
踰分兹又進攝留鑰参佐軍政未云滿嵗遂使為真既¶
<pb:KR4e0070_WYG_062-9a>¶
忝官聫之盛復承俸賜之全下至所屬將佐拜恩同日¶
其為寵幸拜舞惟均(中謝/)欽惟皇帝陛下文武聖神萬¶
方一統與天地同其大並日月以為明任賢使能録功¶
取善内外大小之臣各務所職遂令草芥之㣲亦貳使¶
名之重臣某敢不勉思報効益勵忠勤協僚佐以同心¶
率軍民而安業邦家永寜惟深祝頌¶
　　徐州衛權千户姓某謝實授表¶
伏䝉聖恩實授臣某等徐州衛某所千户者伏以盛徳¶
<pb:KR4e0070_WYG_062-9b>¶
如天昇平致治武階實授深荷寵榮(中謝/)欽惟皇帝陛¶
下濬哲文明混一海宇登庸輔弼眷念功勲遂令行伍¶
之㣲亦忝錫賚之重爰及五所受命同時俾攝為真授¶
以全禄允惟天地之大普同覆育之恩臣某等敢不務致¶
忠勤共懐補報仰丹墀而稱謝伸臣子之至情¶
　　廣信千户所謝賞賜表箋二道¶
　　　上位表¶
上言聖明在上式廣仁慈綵綺華縑普同恩賜撫躬弗¶
<pb:KR4e0070_WYG_062-10a>¶
稱拜手知榮(中謝/)欽惟皇帝陛下文武生知應時撫運¶
粲黼黻以成文垂衣裳而致治是以眷念功勲賞同中¶
外笥頒之盛春育而海涵矣臣某荷承寵命祗受奚勝¶
用成制度之宜期致忠忱之報¶
　　　東宫箋¶
上言内府文縑式華寵賜仰瞻青禁拜命惟榮(中謝/)敬¶
惟皇太子殿下講學崇儒記功録善輔堯舜衣裳之治宏¶
博施濟衆之仁雨露恩覃同于中外實為盛矣臣某等¶
<pb:KR4e0070_WYG_062-10b>¶
守禦山城莫趨廷謝恒思補報以頌重暉¶
　　廣信千户所賀䝉古部衆来降表箋二道¶
　　　上位表¶
上言命將行師式嚴天討逺人效順用奏成功肅清朔漠之區¶
盛展内朝之賀(中謝/)欽惟皇帝陛下聖神啓運一視同仁普令¶
聲教之同大正車書之統惟兹外域每示柔懐遂使旃裘之民¶
悉為冠帶之俗恩均樂育徳遂生成而歌頌承平惟其時矣臣¶
某職司守禦幸際休明願陳王㑹之圖恭上萬年之夀¶
<pb:KR4e0070_WYG_062-11a>¶
　　　東宫箋¶
上言聖訓尊嚴王師利用日月普同於臨照逺人恱慕¶
以歸誠瞻仰東宫四方来賀(中賀/)敬惟皇太子殿下徳崇¶
主器位應前星輔成一統之功大啓千齡之運遂令漠¶
北抃舞趨朝&KR1300;將帥之効勤聞凱歌之屢奏王庭萬里¶
雨露春融海㝢其永寧矣臣某等承恩守禦莫效忠忱¶
願從億兆之心敬上清平之頌¶
　　廣信府千戸所謝増俸表箋二道¶
<pb:KR4e0070_WYG_062-11b>¶
　　　上位表¶
上言命官以賢式資文武品秩由大小而定俸禄以整¶
數而増拜命自天撫躬何稱(中賀/)欽惟皇帝陛下至聖¶
至神應期撫運徳並天地之大春涵雨露之濡念及臣¶
工益其禄養斗斛之量不用其餘温飽及乎闔門仁厚¶
同乎海㝢臣某忝司守禦允頼生成深荷仰承俯育之¶
恩當效竭力委身之報¶
　　　東宫箋¶
<pb:KR4e0070_WYG_062-12a>¶
上言朝廷飬賢徳如天覆文武内外之職俸禄以類而¶
増瞻仰青宫惟深抃舞(中謝/)欽惟皇太子殿下温恭敏哲¶
寛厚慈仁侍膳問安輔成政治遂致公儲之富每臻樂¶
嵗之豐&KR1300;念臣工嵗支月給斗斛俱登整數升合不論¶
其餘俯拜鴻㤙何能為報臣某等幸及同僚均涵盛賜¶
飽食不忘於字育委身當致其忠勤¶
　¶
　¶
<pb:KR4e0070_WYG_062-12b>¶
　¶
　¶
　¶
　¶
　¶
　¶
　¶
　滎陽外史集巻六十二¶
