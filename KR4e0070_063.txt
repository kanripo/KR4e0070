# -*- mode: mandoku-view; -*-
#+TITLE: 滎陽外史集
#+DATE: 2015-08-25 00:18:21.322826
#+PROPERTY: ID KR4e0070
#+PROPERTY: BASEEDITION WYG    
#+PROPERTY: JUAN 卷六十三
<pb:KR4e0070_WYG_063-1a>¶
欽定四庫全書¶
　滎陽外史集巻六十三¶
　　　　　　　　　　　　　明　鄭真　撰¶
　表¶
　　懷逺衛親軍指揮使司賀正旦表箋三道(洪武六/年閏十)¶
　　　(一月三日承/本縣牒丈)¶
　　　皇帝表¶
上言三陽之月天地開㤗上聖在御萬方來賀(中賀/)欽¶
<pb:KR4e0070_WYG_063-1b>¶
惟皇帝陛下盛徳難名仁恩廣被普天率土㒺不臣服¶
肇協寅正之序永臻萬夀之期伏念臣某等奮自行伍¶
職居列衛嘉與三軍同深祝頌欣抃之私倍萬倫品¶
　　　中宫箋¶
上言月謹寅正天地合徳禮正東朝萬邦展賀(中賀/)敬¶
惟皇后殿下中宫正位聖哲同尊肅雝之徳助成内治¶
履端謹始海㝢咸春臣某等忝荷深恩職列環衛報効¶
之心未及萬一惟與僚屬上祝億萬齊年為宗社之福¶
<pb:KR4e0070_WYG_063-2a>¶
　　　東宫箋¶
上言行夏之時萬代常法東宫展禮福履攸宜(中賀/)敬惟¶
皇太子殿下温文肅恭仁慈敏哲謹三朝之問禮參九重¶
之政治宗社基本海宇屬心而臣某等忝荷深恩職司¶
環列不能效重暉之頌惟與軍士同増鼓舞¶
　　留守指揮司正旦表箋三道(洪武六年閏十一/月三日本縣牒文)¶
　　　上位表¶
上言獻嵗發春王正謹始聖人南面朝貢㑹同凡在宇¶
<pb:KR4e0070_WYG_063-2b>¶
内莫不稱頌(中賀/)欽惟皇帝陛下道本生知性由天縱¶
沛江海之量合天地之徳自北自南無思不服而臣某¶
等遭逢盛代與司留鑰不能報効萬一惟與僚屬仰祝¶
明聖萬夀與天地海岳相為永久¶
　　　中宫箋¶
上言月謹王正天開一統博厚配地萬夀齊年(中賀/)敬¶
惟皇后殿下表正柔儀輔成内治玉冊金相増輝椒殿¶
翬衣䄖翟介祉蘿圗際此履端之月用展宫闈之禮¶
<pb:KR4e0070_WYG_063-3a>¶
某等忝荷盛恩職掌留鑰謬承靖綏之畧實深祝頌之¶
誠瞻戀廷階喜倍常品¶
　　　東宫箋¶
上言泰來集吉震長是宜瑶厯増華青宫展賀(中賀/)敬¶
惟皇太子殿下賢居儲嫡望崇主器溫文恭敬本自天成¶
禮樂詩書日敏于學際此三陽之月永増福履之新而¶
臣某等自愧非才忝司留鑰瞻仰前星謳歌祝頌為宗¶
社生民之福¶
<pb:KR4e0070_WYG_063-3b>¶
　　濠梁洪塘湖屯田千户所正旦表箋三道(洪武六/年閏月)¶
　　　(廿四/日)¶
　　　上位表¶
上言春王正月麟經謹始三朝嘉㑹萬福來同凡在宇¶
内莫不稱賀(中賀/)欽惟皇帝陛下堯仁天縱湯徳日新敷治¶
象於多方播仁聲於庶類宇宙兩間嘉應備至所謂先¶
天而天弗違者矣臣某等忝戍屯田不能布宣徳意惟¶
與耕稼之民載歌豳風以祝億萬年之夀¶
<pb:KR4e0070_WYG_063-4a>¶
　　　中宫箋¶
上言月在三陽道隨㤗長宫闈展禮福履攸宜(中賀/)敬¶
惟皇后殿下性禀儉慈躬行柔順體家人之正位成關¶
雎之美化肇臨盛旦修列多儀臣某等忝戍屯田慙無¶
寸效惟與畆畆之民及時耕稼上祝億萬齊年之夀¶
　　　東宫箋¶
上言月謹天正履端維始東宫展禮萬邦来賀(中賀/)敬¶
惟皇太子殿下賢居嫡長望崇主鬯鶴駕撫軍暢威聲於逺邇¶
<pb:KR4e0070_WYG_063-4b>¶
龍棲問寢謹孝敬於朝夕肇臨吉旦倍膺多福而臣某¶
忝戍屯田不及躬諸廷階惟與耕農瞻仰前星為儲闈¶
之喜¶
　　濠梁左衛指揮使司正旦表箋三道(洪武六年十/二月臨淮縣)¶
　　　(牒/文)¶
　　　上位表¶
伏以月正上日鳯厯頌春四海一家㑹同展賀(中賀/)欽¶
惟皇帝陛下治定功成禮興樂作宇宙之内咸囿泰和¶
<pb:KR4e0070_WYG_063-5a>¶
是以上受天命基盛業於萬年也臣某等忝戍中都備¶
員左衛茂際明時敬傚嵩呼之三祝¶
　　　中宫箋¶
上言三陽交㤗厚徳承乾禮正宫闈萬方来賀(中賀/)敬¶
惟皇后殿下恭儉慈仁齊莊柔淑施政教於閨門肅母¶
儀於天下肇臨正旦品物皆春臣某等忝居左衛茂際¶
熈辰敢竭㣲誠祝億萬年之夀¶
　　　東宫箋¶
<pb:KR4e0070_WYG_063-5b>¶
止言天開㤗運夏正建寅禮正東宫履端展賀(中賀/)敬¶
惟皇太子殿下温文肅㳟仁慈勤儉謹三朝之盛禮係¶
四海之歡心届此熈辰永膺多福臣某叨職左衛無補¶
㳙埃惟與僚屬同深祝頌¶
　　鳯陽左衛親軍指揮使司正旦表箋三道(洪武七/年  六)¶
　　　(年冬十一月承臨/淮縣牒文預撰)¶
　　　上位表¶
上言王正書春肇新治象聖神左御臣庶同懽(中賀/)欽¶
<pb:KR4e0070_WYG_063-6a>¶
惟皇帝陛下啓運法天生知盛徳文教武功髙冠前古¶
際此三陽之月茂膺吉履之綏宇宙泰開諸福畢至臣¶
等備貟左衛莫綴班聫夀考萬年維深祝頌¶
　　　中宫箋¶
上言天開泰運厯象維新椒殿正儀萬年齊夀(中賀/)敬惟¶
皇后殿下性全徽懿徳茂儉慈中壼母儀助成内化際¶
此三陽永膺福履臣某等備員左衛莫補事功瞻仰宫¶
闈實深祝頌¶
<pb:KR4e0070_WYG_063-6b>¶
　　　東宫箋¶
上言春正王月敬授人時位正儲宫萬邦同賀(中賀/)敬¶
惟皇太子殿下溫文肅恭禮成主鬯問安侍膳敬謹惟時¶
好道崇儒日新講學億兆衆庶歌頌攸歸旦告三朝茂¶
膺福履臣某等忝居左衛莫任撫綏瞻仰前星千秋祝¶
頌¶
　　留守指揮使司正旦表箋三道¶
　　　上位表¶
<pb:KR4e0070_WYG_063-7a>¶
上言春秋書春王正月孔聖論行夏之時皆所以正一¶
統之義也(中賀/)欽惟皇帝陛下受天明命撫御華夏敷¶
治象於内廷播仁聲於廣㝢際此三陽茂膺福禄臣某¶
等忝司留鑰莫綴班聨萬夀維祺實深祝頌¶
　　　中宫箋¶
上言厯象維新九㝢一統内廷受賀嘉禮攸宜(中賀/)敬惟皇后¶
殿下淑徳徽慈中宫正位表萬邦之淑儀助億年之至治¶
際兹盛旦福履其綏臣某忝司留鑰莫補事功仰瞻廣¶
<pb:KR4e0070_WYG_063-7b>¶
内上祝齊年之夀¶
　　　東宫箋¶
上言宇宙春開璿璣示厯儲宫受賀嘉禮攸宜(中賀/)敬¶
惟皇太子殿下溫文肅恭禮成主鬯左右輔翼莫匪正人¶
故能衍本支於萬禩永福禄於千秋某備貟留鑰茂對¶
重暉瞻仰前星惟深祝頌¶
　　洪塘湖屯田千户所正旦進賀表箋三道¶
　　　上位表¶
<pb:KR4e0070_WYG_063-8a>¶
上言獻位發春肇新治象萬方来賀臣子之至情(中賀/)¶
欽惟皇帝陛下文武聖神撫膺景運天之所覆莫不臣¶
服盛徳鴻業與天地永久際兹盛旦福履咸綏臣某等¶
忝職屯田莫補寸功仰廷陛于九重祝萬年之眉夀¶
　　　中宫箋¶
上言正月上日治象維新厚徳承乾萬邦来賀(中賀/)敬¶
惟皇后殿下正位宫闈母儀天下輔九重之盛治成億¶
載之𢎞基際此三朝茂膺福禄臣某等忝職屯田莫聫¶
<pb:KR4e0070_WYG_063-8b>¶
班綴升瞻椒殿夀祝齊年¶
　　　東宫箋¶
上言四海㑹同萬年景運青宫正位福履維宜(中賀/)敬¶
惟皇太子殿下徳盛温文位崇震器人心允叶歌頌攸宜¶
際此三陽茂膺吉履某忝職屯田仰瞻鶴禁千秋祝頌¶
用表寸忱¶
　　懷逺衛親軍指揮使司正旦進賀表箋三道¶
　　　上位表¶
<pb:KR4e0070_WYG_063-9a>¶
上言聖人法天道以授人時所以正一綂之義也獻嵗¶
敷春萬方來賀(中賀/)欽惟皇帝陛下天統生知聖神文¶
武際天所覆㒺不臣服制禮作樂髙冠前古際此三陽¶
開泰茂膺福禄之宜臣某等備員列衛莫補事功惟與¶
僚屬上祝億萬年之夀¶
　　　中宫箋¶
伏以春回椒掖厚徳承乾禮謹三朝内廷受賀(中賀/)敬¶
惟皇后殿下正位宫闈助成内治萬方四海咸仰母儀¶
<pb:KR4e0070_WYG_063-9b>¶
際此三陽萬福具臻臣某等忝職中都莫陪班綴仰天¶
闕之九重祝齊年之萬夀¶
　　　東宫牋¶
上言正月上日敬授人時禮正儲宫萬方賛頌(中賀/)敬¶
惟皇太子殿下恭敬溫文以賢以長庶務參决深知治體¶
燕翼延裕衍本支於萬禩某忝職中都欣逢盛旦瞻仰¶
前星上千秋之祝¶
　　懷逺衛親軍指揮使司正旦進賀表箋三道(洪武/九年)¶
<pb:KR4e0070_WYG_063-10a>¶
　　　(正月臨洪武八年/冬准  淮縣公文)¶
　　　上位表¶
上言正月所加同乎逺邇龍墀受賀聖夀萬年(中賀/)欽¶
惟皇帝陛下聖知武文君臨海㝢法堯舜之盛治廣陽¶
徳以如春届此王正永膺福禄臣某忝荷殊恩職司列¶
位瞻仰九重之䆳共陳祝頌之誠¶
　　　中宫箋¶
上言正月上日鳯厯授時椒殿受朝懽同海㝢(中賀/)敬¶
<pb:KR4e0070_WYG_063-10b>¶
惟皇后殿下徳盛齊家助成内治懋著二南之教盛陳¶
廣内之儀臣某等忝司列衛何能報効惟與僚屬祝萬¶
年之齊夀¶
　　　東宫牋¶
上言夏正建寅四時合序春宫盛禮中外均懽(中賀/)敬惟¶
皇太子殿下天禀英姿以賢以長謀貽燕翼祚衍本¶
支禮謹問朝徳新講學際此㑹同盛旦肇開鶴籞之華¶
某忝司列衛莫報忠勤敬歌漢頌之重暉永祝千秋之¶
<pb:KR4e0070_WYG_063-11a>¶
福禄¶
　　留守指揮使司正旦表箋三道¶
　　　上位表¶
上言治厯明時聖人所以敬天勤民也陽日維春萬方¶
來賀(中賀/)欽惟皇帝陛下受天明命徳盛君臨武功告¶
成文教廣被制禮作樂永為後代法唐虞三代何以加¶
焉臣某等忝司留鑰深荷鴻恩祝聖夀之萬年與天地¶
其永久¶
<pb:KR4e0070_WYG_063-11b>¶
　　　中宫箋¶
上言正月朔旦㤗運天開椒殿受朝萬年齊夀(中賀/)欽¶
惟皇后殿下正位中宫母儀天下關雎葛覃之詩見諸¶
詠歌届此三陽永膺吉履臣某等留鑰所司實承重寄¶
敬瞻廣内致臣子祝頌之誠焉¶
　　　東宫箋¶
上言聖門論治行夏之時萬國㑹同青宫獻夀(中賀/)欽¶
惟皇太子殿下位崇主器盛徳日新視膳備尊親之禮¶
<pb:KR4e0070_WYG_063-12a>¶
問學得治平之要三陽開㤗吉履其綏某忝司留鑰何¶
補事功仰日月之重暉祝千秋之福禄¶
　　鳯陽左衛正旦表箋三道¶
　　　上位表¶
上言璿璣示厯寰宇皆春萬邦皆賀臣子之禮也(中賀/)¶
欽惟皇帝陛下上聖生知華夏一統際天蟠地海涵春¶
育届此三陽萬福其臻矣臣某等忝居左衛莫効撫綏¶
惟與軍民同祝萬年之夀¶
<pb:KR4e0070_WYG_063-12b>¶
　　　中宫箋¶
上言三陽之月道長㤗亨椒殿受朝共陳祝頌(中賀/)敬¶
惟皇后殿下仁厚淑慈與天合徳葛覃美教及乎萬方¶
届此正旦福禄同臻臣某忝居左衛食禄靡功嘉與軍¶
民同祝齊年之夀¶
　　　東宫箋¶
上言正月履端維新治政東宫受賀福履攸宜(中賀/)敬¶
惟皇太子殿下位尊主鬯以賢以長人心所係歌頌攸¶
<pb:KR4e0070_WYG_063-13a>¶
同際此春正星暉海潤嘉貺備至海㝢臣子咸願致其¶
誠悃某備貟左衛何補寸功千秋之夀共伸美祝¶
　　長淮衛指揮使司正旦表牋三道¶
　　　上位表¶
上言堯典敬授人時孔子書春王正月所以示一統之¶
義也海㝢咸春萬邦来賀(中賀/)欽惟皇帝陛下文武聖¶
神治教廣被制禮作樂為後代法唐虞之盛於今見之¶
際此青陽萬年眉夀臣某等忝司列衛仰荷殊榮抃舞¶
<pb:KR4e0070_WYG_063-13b>¶
之誠倍萬倫品¶
　　　中宫箋¶
上言天開月吉厯象維新盛㑹同之禮儀仰中宫而獻頌¶
(中賀/)敬惟皇后殿下慈懿淑柔助成内治懋著葛覃之¶
教用貽燕翼之謀際此春陽永膺福履臣某等忝司列¶
衛重任曷勝祝萬夀之齊年與邦家而同永¶
　　　東宫箋¶
上言鳯厯授時春開萬象青宫受賀主器同尊(中賀/)敬¶
<pb:KR4e0070_WYG_063-14a>¶
惟皇太子殿下英禀天成賢居嫡長侍從輔翼實惟正¶
人禮樂詩書日新講學共際㑹同之旦永膺吉履之成¶
某等忝荷殊榮職司列衛仰前星之美彩祝福夀之千¶
秋¶
　　洪塘湖屯田千户所正旦表箋三道¶
　　　上位表¶
上言春王正月聖夀萬年玉帛㑹同邦家之盛禮臣子¶
之至誠也(中賀/)欽惟皇帝陛下法天啓運君臨萬方廣¶
<pb:KR4e0070_WYG_063-14b>¶
鴻恩於海宇詠安樂於太平獻嵗發春倍膺福禄臣某¶
等忝職屯田曷勤報効嘉與兵農同陳祝頌¶
　　　中宫箋¶
上言天正授厯萬象維新内殿受朝萬年齊夀(中賀/)敬¶
惟皇后殿下徳盛淑慈中宫正位輔成治政與日月而¶
同輝届此三陽懋膺百福臣某忝寄屯田兵農事重共¶
伸祝頌實倍至誠¶
　　　東宫牋¶
<pb:KR4e0070_WYG_063-15a>¶
上言獻嵗發春青宫受賀邦家盛禮主器同尊(中賀/)敬¶
惟皇太子殿下恭敬温文日新講學臣民頌美海内屬¶
心際此三陽倍膺吉履某屯田忝職事重兵農祝福禄¶
於千秋與前星而齊夀¶
　　長淮衛指揮使司正旦進賀表箋三道(洪武十年/正月上進)¶
　　　(洪武九年冬十一/月准臨淮縣牒文)¶
　　　上位表¶
上言天開盛旦萬象咸春請祝聖人萬年福夀(中賀/)¶
<pb:KR4e0070_WYG_063-15b>¶
欽惟皇帝陛下神聖文武應運龍興正天下之常經立¶
百王之大法衣冠禮樂海㝢同懽臣某等忝衛長淮莫¶
思報効瞻仰九重之上實深抃舞之誠¶
　　　中宫箋¶
上言青陽獻嵗天地皆春肇新内殿之華永集邦家之¶
福(中賀/)欽惟皇后殿下正位中宫母儀天下周南美教¶
詠關雎之歌際兹㤗長之辰永介齊年之夀臣某等忝¶
司列衛莫報㤙榮抃舞之誠倍萬倫品¶
<pb:KR4e0070_WYG_063-16a>¶
　　　東宫箋¶
上言春開㤗運厯象新頒禮正青宫輿情咸悦(中賀/)敬¶
惟皇太子殿下温恭端厚主器攸尊侍膳問安尊師重¶
傳祗承聖訓問學維勤際兹獻歲之初爰受自天之祐¶
某等忝司列衛莫効忠誠祝福夀之千秋上重暉之美¶
頌¶
　　鳯陽左衛指揮使司正旦進賀表牋三道¶
　　　上位表¶
<pb:KR4e0070_WYG_063-16b>¶
上言玉衡示厯海宇皆春禮樂㑹朝萬方一統之日也¶
(中賀/)欽惟皇帝陛下文治武功法天啓運恩波遍乎逺¶
邇謀猷協乎臣工唐虞三代之盛於今見之臣某等忝¶
居列衛莫効忠勤祝萬夀以維祺與軍民而忭舞¶
　　　中宫箋¶
上言天開㤗運嵗紀肇新仰瞻椒殿之華盛展㑹朝之¶
禮(中賀/)敬惟皇后殿下徽柔㳟儉正位中宫内教允修¶
禆宏聖治葛覃之詩見諸詠歌届青陽之令辰集邦家¶
<pb:KR4e0070_WYG_063-17a>¶
之福禄臣某等忝司列衛莫效忠勤祝萬夀之齊年致¶
履端之善頌¶
　　　東宫箋¶
上言王正肇建嵗序維新禮盛東宫臣民懽忭(中賀/)敬¶
惟皇太子殿下天禀英姿位尊主鬯凡而修齊治平之¶
要得諸問安侍膳之餘履端令辰重暉善頌某忝司左¶
衛莫綴班聫仰瞻鶴籞之華共祝千秋之夀¶
　　留守司正旦進賀表牋三道¶
<pb:KR4e0070_WYG_063-17b>¶
　　　上位表¶
上言鳯厯新頒春為嵗首華夏咸同於一統臣民共祝¶
於萬年(中賀/)欽惟皇帝陛下濬哲溫文應期撫運武功¶
以成洪業文治以開太平宇宙涵生永成樂育際春陽¶
之澤物協海内之懽心臣某忝司留守何補事功嘉與¶
軍民惟深賛頌¶
　　　中宫箋¶
上言青陽獻嵗宇宙春和陳内殿之盛儀祝齊年之上¶
<pb:KR4e0070_WYG_063-18a>¶
夀(中賀/)敬惟皇后殿下位合乾綱母儀天下周南關雎¶
之美教密賛謀猷際此春正倍膺福禄臣某等忝司留¶
鑰莫效忠勤幸同海宇之懽願與天地同永¶
　　　東宫箋¶
上言陽和布令物象皆春嘉禮重於東宫懽賀周乎寰海¶
(中賀/)敬惟皇太子殿下日新盛徳主器攸尊侍膳問安¶
敬恭惟謹尊師重傅問學尤勤當鳯厯之授時介千秋¶
之福禄某忝司留鑰何補事功仰鶴籞於九重陳重暉¶
<pb:KR4e0070_WYG_063-18b>¶
之美頌¶
　　洪塘千户所正旦進賀表牋三道¶
　　　上位表¶
上言青陽應候物象咸春仰殿陛之九重祝聖人之上¶
夀(中賀/)欽惟皇帝陛下受天成命撫育萬方偉禮樂之¶
成功混車書之一統梯山航海莫不來賔屬兹泰長之¶
辰永集邦家之福臣某忝司屯所事重農功盛衣冠之¶
㑹朝致華嵩之永祝¶
<pb:KR4e0070_WYG_063-19a>¶
　　　中宫箋¶
上言鳯厯肇頒春開萬象中宫盛禮福履攸宜(中賀/)敬¶
惟皇后殿下位並至尊柔嘉維則示母儀於天下成美¶
教於宫闈密賛皇猷禆輔聖治有永怡愉之燕肇新内¶
殿之華臣某忝職屯田莫思報効上齊年之美頌盡臣¶
子之至誠¶
　　　東宫箋¶
上言天開黄道鳯厯授時盛衣冠之㑹朝仰東宫之獻¶
<pb:KR4e0070_WYG_063-19b>¶
夀(中賀/)敬惟皇太子殿下禮尊主鬯位正前星龍樓庶¶
務之參聞深知政體人心允協大本尊崇式觀福履之¶
成永介千秋之夀某忝司屯所農事維勤協豐年之雅¶
歌致重暉之美頌¶
　　懐逺衛指揮使司正旦進賀表箋三道¶
　　　上位表¶
上言宇宙春開人時敬授聖夀萬年臣子祝頌之誠也¶
(中賀/)欽惟皇帝陛下武功文治混一車書協虞夏之謀¶
<pb:KR4e0070_WYG_063-20a>¶
猷合殷周之制作恩波逺洽詠歌太平際茲令旦之¶
華茂時對陽之盛臣某等忝司列衛守禦中都敢效華¶
嵩之呼願與天地共大¶
　　　中宫箋¶
上言天有四時春為嵗首盛衣冠之朝㑹祝多福之中¶
宫(中賀/)敬惟皇后殿下温柔肅㳟母儀天下成周南之¶
美教嗣太姒之徽音際此履端維深賛頌臣某等忝司¶
列衛莫致忠勤敢陳向日之誠共祝齊天之夀¶
<pb:KR4e0070_WYG_063-20b>¶
　　　東宫牋¶
上言宇宙回春肇開夀域華夏混同於一統人臣共祝¶
於千秋(中賀/)敬惟皇太子殿下㳟敬温文位尊主鬯允¶
協燕謀之永肇新鶴籞之華問寢承顔尊儒講學人心¶
所屬歌誦允諧際此令辰倍膺多福某等忝居列衛莫¶
致忠勤效漢頌之重暉與軍民而舞忭¶
　　六安州守禦千户所正旦表牋三道¶
　　　上位表¶
<pb:KR4e0070_WYG_063-21a>¶
上言月正上日泰象天開盛禮㑹朝臣子之至情(中賀/)¶
欽惟皇帝陛下上聖生知聰明睿哲武功文治輯寧海¶
宇禮樂制度埀法萬代二帝三王何以過之届此春陽¶
倍膺福禄臣某等忝守州邑深荷鴻恩嘉與軍民同祝¶
萬年之壽¶
　　　中宫表¶
上言春王正月禮盛中宫萬夀齊年懽同海㝢(中賀/)敬¶
惟皇后殿下温㳟徽柔母儀天下肅雝美教闗雎葛覃¶
<pb:KR4e0070_WYG_063-21b>¶
何以及之際此青陽永安吉履臣某等忝司行伍莫報¶
寵恩仰内殿之尊嚴與軍民而祝頌¶
　　　東宫牋¶
上言三陽開泰萬方一統青宫受賀方今之盛典(中賀/)¶
敬惟皇太子殿下天禀英姿温㳟敏哲徳尊主鬯位映¶
前星四海謳歌人心仰戴際兹盛旦而福禄其臻矣某¶
等忝司守禦任寄軍民獻夀千秋喜踰常品¶
　　皇陵衛正旦進賀表箋三道¶
<pb:KR4e0070_WYG_063-22a>¶
　　　上位表¶
上言天開黄道鳯厯頒春四海㑹同萬年祝夀(中賀/)欽¶
惟皇帝陛下應乾承運大闡皇猷禮制樂興逺人賔服¶
是以百榖用成四時順序嘉祥咸至率普均懽際兹盛¶
旦之華永集泰亨之告臣某等職衛皇陵莫聫班綴敢¶
同葵藿之誠上致華封之祝¶
　　　中宫箋¶
上言正月書春青陽布政萬方玉帛内殿受朝(中賀/)敬¶
<pb:KR4e0070_WYG_063-22b>¶
惟皇后殿下徽柔懿㳟齊莊中正教本闗雎式同周姒¶
示母儀於天下輔王道於宫闈際此令辰齊天介夀臣¶
某荷承恩寵忝衛皇陵敢伸祝頌之忱用致履端之賀¶
　　　東宫箋¶
上言青陽布令萬物皆春肇開鶴籞之華上祝千齡之¶
夀(中賀/)敬惟皇太子殿下聰明天禀位正前星問道尊¶
師契修齊治平之要人心允協大本攸尊適兹泰長之¶
辰永集邦家之福某等忝荷洪恩何由補報瞻山陵之¶
<pb:KR4e0070_WYG_063-23a>¶
松栢與日月以常新嘉與軍民重暉祝頌¶
　　鳯陽衛指揮使司正旦進賀表箋三道¶
　　　上位表¶
上言天開泰運鳯厯頒春民物阜安庶民咸賀(中賀/)欽¶
惟皇帝陛下武功既定文教廣敷修法度正紀綱所以¶
肇建宏規而衍億萬年之盛業也兹逢令旦茂介洪禧¶
臣某等忝司列衛莫綴班聫瞻望九重㳟祝萬夀¶
　　　中宫表¶
<pb:KR4e0070_WYG_063-23b>¶
上言家人正始王業所基春滿宫闈中外同賀(中賀/)敬¶
惟皇后殿下柔順承天㳟勤治内助成洪業母儀天下¶
衍宗社萬年之永久兹逢正旦福禄是臻臣某等祗奉¶
慈恩忝司列衛惟瞻望九重祝齊天之夀¶
　　　東宫箋¶
上言春頒鳯厯喜溢青宫宗社安寜臣民相悅(中賀/)欽¶
惟皇太子殿下天縱英姿帝命是式承顔實謹於敬㳟¶
親傅益勤於問學是以徳業日新令聞日廣而萬方所¶
<pb:KR4e0070_WYG_063-24a>¶
曕仰也兹逢泰運福禄攸宜某等忝居列衛職守維勤¶
莫勤趨賀之班仰祝千齡之夀¶
　¶
　¶
　¶
　¶
　¶
　¶
<pb:KR4e0070_WYG_063-24b>¶
　¶
　¶
　¶
　¶
　¶
　¶
　¶
　滎陽外史集巻六十三¶
